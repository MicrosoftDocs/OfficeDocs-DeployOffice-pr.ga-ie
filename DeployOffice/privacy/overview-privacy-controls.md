---
title: Osamharc ar rialtáin phríobháideachais i comhair Feidhmchláir Microsoft 365 le haghaidh úsáide fiontair
ms.author: danbrown
author: DHB-MSFT
manager: laurawi
audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Soláthraíonn sé seo osamharc ar rialtáin phríobháideachais le haghaidh Feidhmchláir Microsoft 365 le haghaidh úsáide fiontair (Office 365 ProPlus roimhe seo) lena n-áirítear le haghaidh sonraí diagnóiseacha agus eispéireas nasctha.
hideEdit: true
ms.openlocfilehash: f5a957d57a7c8f95503091f456aef5a9c1e0fca7
ms.sourcegitcommit: f441b1a5f8853c0941b3e23c7781c89abf0be641
ms.translationtype: HT
ms.contentlocale: ga-IE
ms.lasthandoff: 07/09/2020
ms.locfileid: "45087679"
---
# <a name="overview-of-privacy-controls-for-microsoft-365-apps-for-enterprise"></a>Osamharc ar rialtáin phríobháideachais i comhair Feidhmchláir Microsoft 365 le haghaidh úsáide fiontair

Tá Microsoft tiomanta don fhaisnéis agus do na rialtáin a sholáthar duit atá riachtanach chun roghanna a dhéanamh maidir leis an gcaoi a bhailítear agus a úsáidtear do shonraí nuair atá Feidhmchláir Microsoft 365 le haghaidh úsáide fiontair (Office 365 ProPlus roimhe seo) in úsáid agat.

Ag tosú le Leagan 1904 de Feidhmchláir Microsoft 365 le haghaidh úsáide fiontair, táimid ag cur rialúcháin phríobháideachais nua, nuashonraithe, agus feabhsaithe ar fáil duit sna limistéir seo a leanas:
- ***Sonraí diagnóiseacha*** a bhailítear agus a sheoltar chuig Microsoft faoi na bogearraí cliaint Office atá á n-úsáid ar ríomhairí i d’eagraíocht ar a bhfuil Windows á rith.
- ***Eispéiris nasctha*** a úsáideann feidhmíocht néalbhunaithe chun gnéithe feabhsaithe Office a sholáthar duit féin agus do d’úsáideoirí.

Mar chuid de na hathruithe seo, tá eilimintí nua agus nuashonraithe comhéadain úsáideora (UI) agus socruithe polasaí ann. 

> [!IMPORTANT]
> - Baineann na hathruithe seo le Access, Excel, OneNote, Outlook, PowerPoint, Publisher, agus Word.
> - Baineann na hathruithe seo leis na leaganacha seo a leanas freisin:
>   - Leagan 16.28 nó níos déanaí de na feidhmchláir Office for Mac seo a leanas: Excel, Outlook, OneNote, PowerPoint, agus Word.
>   - Leagan 1904 nó níos déanaí de na leaganacha deisce de Project agus Visio a mbaineann roinnt pleananna síntiúis leo, cosúil le plean Project 5 nó Plean Visio 2.
> - Tá na rialtáin phríobháideachais seo curtha san áireamh i leagan 1908 nó níos déanaí den Chainéal leathbhliantúil fiontraíochta (réamhamharc) agus den Chainéal leathbhliantúil fiontraíochta.
> - Tá na rialtáin phríobháideachais seo ar fáil do Leagan 2.30 agus níos deanaí de leaganacha iOS de Excel, OneNote, PowerPoint, agus Word, agus do Leagan 1.17 agus níos déanaí de Visio Viewer for iOS.
> - Tá na rialtáin phríobháideachais seo ar fáil le haghaidh Leagan 16.0.12226.10000 agus níos déanaí de na leaganacha Android de Excel, PowerPoint, agus Word, mar aon le Leagan 16.0.12228.20004 agus níos déanaí de OneNote for Android.
> - Úsáideann formhór den Office le haghaidh na bhfeidhmchlár gréasáin an rialtán príobháideachais nua le haghaidh [eispéireas nasctha roghnacha](optional-connected-experiences.md). Seo a leanas na feidhmchláir: Excel le haghaidh an Ghréasáin, OneNote le haghaidh an Ghréasáin, PowerPoint le haghaidh an Ghréasáin, Visio le haghaidh an Ghréasáin, agus Word le haghaidh an Ghréasáin. Is féidir leat an [polasaí néalseirbhíse Office](../overview-office-cloud-policy-service.md) a úsáid chun an [socrú polasaí](manage-privacy-controls.md#policy-setting-for-optional-connected-experiences) cuí a chumrú.
> - Beidh na rialtáin nua agus feabhsaithe príobháideachais seo á soláthar againn do chliaint bhreise Office, lena n-áirítear Teams agus ár bhfeidhmchláir mhóibíleacha. Soláthróimid tuilleadh faisnéise faoi na hathruithe sin sna míonna atá romhainn. Leanfaimid de bheith ag éisteacht go cúramach le d’aiseolas agus feabhsúcháin a chur i gcrích thar raon chliaint agus seirbhísí Office 365 (agus Microsoft 365).

## <a name="diagnostic-data-sent-from-microsoft-365-apps-for-enterprise-to-microsoft"></a>Sonraí diagnóiseacha seolta ó Feidhmchláir Microsoft 365 le haghaidh úsáide fiontair

Úsáidtear sonraí diagnóiseacha chun Office a choimeád slán agus cothrom le dáta, chun fadhbanna a bhrath, a dhiagnóisiú agus a réiteach agus chun táirgí a fheabhsú. Ní áirítear leis na sonraí sin ainm agus seoladh ríomhphoist an úsáideora, inneachar ó chomhaid an úsáideora, ná faisnéis faoi fheidhmchláir nach mbaineann le Office.

Bailítear sonraí diagnóiseacha faoi na bogearraí cliaint Office atá á n-úsáid ar ríomhairí eagraíochta ar a bhfuil Windows á rith, agus seoltar na sonraí sin chuig Microsoft.

Is féidir roghnú ó thrí leibhéal sonraí diagnóiseacha do bhogearraí cliaint Office 365 ProPlus:

- **Riachtanach** Íoslíon na sonraí atá riachtanach chun Office a choimeád slán agus cothrom le dáta, agus chun go bhfeidhmeoidh sé mar is ceart ar an ngléas ar a bhfuil sé suiteáilte.

- **Roghnach** Sonraí breise a chabhraíonn linn táirgí a fheabhsú agus a sholáthraíonn faisnéis feabhsaithe chun cabhrú linn fadhbanna a bhrath, a dhiagnóisiú agus a réiteach.

- **Ceachtar den dá rud** Ní dhéantar sonraí diagnóiseacha a bhailiú faoi na bogearraí cliaint Office atá á rith ar ghléas an úsáideora, ná a sheoladh chugainn. Cuireann an rogha seo teorainn mhór lenár gcumas na fadhbanna Office a d’fhéadfadh a bheith ag úsáideoirí, a bhrath, a dhiagnóisiú agus a réiteach.

D’fhéadfadh a bheith curtha san áireamh le sonraí riachtanacha diagnóiseacha faisnéis faoin leagan Office atá suiteáilte ar an ngléas nó faisnéis faoi thuairteáil feidhmchlár Office le linn do dhoiciméid a bheith á n-oscailt. D’fhéadfadh a bheith curtha san áireamh le sonraí roghnacha diagnóiseacha faisnéis faoin am a thógtar chun doiciméad a shábháil, rud a d’fhéadfadh a léiriú go bhfuil fadhb le rudaí a shábháil ar do ghléas.

Má roghnaíonn tú chun sonraí roghnacha diagnóiseacha a sheoladh chugainn, cuirfear sonraí riachtanacha diagnóiseacha san áireamh freisin.

Mar riarthóir eagraíochta, beidh tú ábalta socrú polasaí a úsáid chun roghnú cén leibhéal sonraí diagnóiseacha a sheolfar chugainn. Mura n-athraíonn tú an socrú, seolfar sonraí roghnacha diagnóiseacha chuig Microsoft. Má sholáthraítear sonraí roghnacha diagnóiseacha, cuideofar leis an bhfoireann innealtóireachta Office de chuid Microsoft fadhbanna a bhrath, a dhiagnóisiú agus a mhaolú, chun a dtionchar ar d’eagraíocht a laghdú.

Ní bheidh d’úsáideoirí ábalta leibhéal sonraí diagnóiseacha a ngléasanna a athrú, fiú má tá siad sínithe isteach in Office lena bhfaisnéis aitheantais eagraíochtúil, a dtugtar cuntas oibre nó scoile uirthi uaireanta.

Ní áirítear leis na sonraí diagnóiseacha sin ainmneacha na n-úsáideoirí, a seoltaí ríomhphoist, ná an t-inneachar óna gcomhaid Office. Cruthaíonn ár gcóras ID uathúil a chomhcheanglaítear le sonraí diagnóiseacha an úsáideora. Nuair a sheoltar sonraí diagnóiseacha chugainn a thaispeánann gur thuairteáil ceann dár bhfeidhmchláir 100 uair, ligeann an ID uathúil seo dúinn a fháil amach an úsáideoir aonair a thuairteáil 100 uair nó an 100 úsáideoir a thuairteáil uair amháin an duine. Ní úsáidimid an ID uathúil seo chun úsáideoir ar leith a aithint.

Is féidir an tAmharcóir Sonraí Diagnóiseacha, ar féidir é a íoslódáil ó Microsoft Store agus a shuiteáil saor in aisce, a úsáid chun na sonraí diagnóiseacha a sheoltar chuig Office a fheiceáil.

Chun tuilleadh faisnéise a fháil, féach:

- [Sonraí riachtanacha diagnóiseacha le haghaidh Office](required-diagnostic-data.md)
- [Sonraí roghnacha diagnóiseacha le haghaidh Office](optional-diagnostic-data.md)
- [Úsáid socruithe beartais chun rialtáin phríobháideachais le haghaidh Feidhmchláir Microsoft 365 le haghaidh úsáide fiontair a bhainistiú](manage-privacy-controls.md)
- [Úsáid sainroghanna chun na rialtáin phríobháideachais le haghaidh Office for Mac a bhainistiú](mac-privacy-preferences.md)
- [Úsáid sainroghanna chun rialtáin phríobháideachais a bhainistiú le haghaidh Office ar ghléasanna iOS](ios-privacy-preferences.md)
- [Úsáid socruithe beartais chun rialtáin phríobháideachais le haghaidh Office ar ghléasanna Android a bhainistiú](android-privacy-controls.md)
- [An tAmharcóir Sonraí Diagnóiseacha a úsáid le Office](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-microsoft-365-apps-for-enterprise"></a>Eispéiris nasctha i gcomhair feidhmchláir Microsoft 365 le haghaidh úsáide fiontair

Is éard atá i Microsoft 365 le haghaidh úsáide fiontair feidhmchláir bogearraí cliaint agus eispéiris nasctha atá deartha chun cur ar do chumas rudaí a chruthú, cumarsáid a dhéanamh, agus comhoibriú ar bhealach níos éifeachtúla. Is samplaí eispéireas nasctha iad na rudaí seo a leanas: a bheith ag oibriú le daoine eile ar dhoiciméad atá á stóráil ar OneDrive for Business nó doiciméad Word a aistriú i dteanga eile.

Tuigimid go bhféadfadh fonn a bheith ort na cineálacha eispéireas nasctha a roghnú a chuirtear ar fáil do d’úsáideoirí nuair a bhíonn siad ag obair i bhfeidhmchláir Office. Mar riarthóir eagraíochta, beidh socruithe polasaí agat a ligeann duit roghnú cibé an ndéanfar na cineálacha eispéireas nasctha seo a sholáthar do d’úsáideoirí:

- **Eispéiris a dhéanann anailís ar d’inneachar** Eispéiris a úsáideann d’inneachar Office chun moltaí deartha, moltaí eagarthóireachta, léargais sonraí agus gnéithe comhchosúla a sholáthar duit. Mar shampla, Dearthóir PowerPoint nó Translator.

- **Eispéiris a dhéanann inneachar ar líne a íoslódáil** Eispéiris a ligeann duit inneachar ar líne a chuardach agus a íoslódáil, lena n-áirítear teimpléid, íomhánna, samhlacha 3T, físeáin agus ábhair tagartha chun do dhoiciméid a fheabhsú. Mar shampla, teimpléid Office nó Mearthosaitheoir PowerPoint.

Mar shampla, d’fhéadfá roghnú chun eispéiris nasctha a íoslódálann inneachar ar líne a sholáthar do d’úsáideoirí, ach gan eispéiris a dhéanann anailís ar inneachar a sholáthar. Má theipeann ort na socruithe polasaí seo a chumrú, beidh na heispéiris nasctha seo ar fáil do d’úsáideoirí.

Ina theannta sin, tá socrú polasaí ann a cheadaíonn duit na heispéiris nasctha seo ar fad a chasadh as, agus a chasfaidh as eispéiris nasctha eile freisin, cosúil le comhcheapadóireacht agus stóras comhad ar líne. Fiú má úsáideann tú an socrú polasaí sin chun na heispéiris nasctha sin ar fad a chasadh as, beidh feidhmiúlacht áirithe Office ar fáil go fóill, cosúil le sioncronú do bhosca ríomhphoist in Outlook, Teams nó Skype for Business a úsáid, agus na seirbhísí riachtanacha a ndéantar cur síos orthu thíos.

Má roghnaíonn tú gan cineálacha eispéireas nasctha a sholáthar do d’úsáideoirí, beidh ribín nó ordú roghchláir na n-eispéireas nasctha sin scáthaithe nó taispeánfar teachtaireacht earráid do na húsáideoirí nuair a dhéanfaidh siad iarracht na heispéiris nasctha sin a úsáid.

Ní bheidh d’úsáideoirí ábalta roghnú cibé an ndéanfar na heispéiris nasctha sin a chasadh air nó as, fiú má tá siad sínithe isteach in Office lena bhfaisnéis aitheantais eagraíochtúil, a dtugtar cuntas oibre nó scoile uirthi uaireanta.

Chun tuilleadh faisnéise a fháil, féach:

- [Eispéiris nasctha in Office](connected-experiences.md)
- [Úsáid socruithe beartais chun rialtáin phríobháideachais le haghaidh Feidhmchláir Microsoft 365 le haghaidh úsáide fiontair a bhainistiú](manage-privacy-controls.md)
- [Úsáid sainroghanna chun na rialtáin phríobháideachais le haghaidh Office for Mac a bhainistiú](mac-privacy-preferences.md)
- [Úsáid sainroghanna chun rialtáin phríobháideachais a bhainistiú le haghaidh Office ar ghléasanna iOS](ios-privacy-preferences.md)
- [Úsáid socruithe beartais chun rialtáin phríobháideachais le haghaidh Office ar ghléasanna Android a bhainistiú](android-privacy-controls.md)

## <a name="optional-connected-experiences-for-microsoft-365-apps-for-enterprise"></a>Eispéiris roghnacha nasctha i gcomhair feidhmchláir Microsoft 365 le haghaidh úsáide fiontair

De bhreis ar na heispéiris nasctha thuasluaite, a thagann le feidhmchláir Microsoft 365 le haghaidh úsáide fiontair, tá eispéiris roghnacha nasctha ann a bhféadfá cead a thabhairt do d’úsáideoirí iad a rochtain lena gcuntas eagraíochta. Mar shampla, gnéithe LinkedIn an Chúntóir CV in Word nó gné Mhapaí 3T in Excel, a úsáideann Bing.

Eispéiris roghnacha nasctha is ea na heispéiris sin agus níl siad cumhdaithe le comhaontú tráchtála na heagraíochta le Microsoft. Tá na heispéiris roghnacha nasctha sin cumhdaithe le téarmaí agus coinníollacha ar leith. Tá na heispéiris roghnacha nasctha, arna dtairiscint go díreach ag Microsoft le d’úsáideoirí, á rialú le [Comhaontú seirbhísí Microsoft](https://www.microsoft.com/servicesagreement) seachas leis na [Téarmaí seirbhísí ar líne](https://www.microsoft.com/licensing/product-licensing/products).

Déantar na heispéiris roghnacha nasctha seo a rialú le téarmaí agus coinníollacha ar leith agus, mar sin, is féidir iad a bhainistiú ar leithligh ó na heispéiris nasctha thuasluaite. Mar riarthóir eagraíochta, beidh tú ábalta socrú polasaí a úsáid chun roghnú cibé an ndéanfar na heispéiris roghnacha nasctha sin a sholáthar do d’úsáideoirí, mar ghrúpa. Má theipeann ort an socrú polasaí seo a chumrú, beidh rochtain ag d’úsáideoirí ar na heispéiris roghnacha nasctha sin.

Fiú má roghnaíonn tú chun na heispéiris roghnacha nasctha sin a chur ar fáil do d’úsáideoirí, beidh rogha ag d’úsáideoirí na heispéiris roghnacha nasctha a chasadh as, mar ghrúpa, ach gabháil chuig [bosca dialóige na socruithe príobháideachais](https://support.office.com/article/3e7bc183-bf52-4fd0-8e6b-78978f7f121b). Chun go mbeidh an rogha seo ag d’úsáideoirí, caithfidh siad a bheith sínithe isteach in Office lena bhfaisnéis aitheantais eagraíochtúil (a dtugtar cuntas oibre nó scoile uirthi uaireanta). Ní leor a bheith sínithe isteach le seoladh ríomhphoist pearsanta.

Chun tuilleadh faisnéise a fháil, féach:

- [Osamharc ar eispéiris roghnacha nasctha in Office](optional-connected-experiences.md)
- [Úsáid socruithe beartais chun rialtáin phríobháideachais le haghaidh Feidhmchláir Microsoft 365 le haghaidh úsáide fiontair a bhainistiú](manage-privacy-controls.md)
- [Úsáid sainroghanna chun na rialtáin phríobháideachais le haghaidh Office for Mac a bhainistiú](mac-privacy-preferences.md)
- [Úsáid sainroghanna chun rialtáin phríobháideachais a bhainistiú le haghaidh Office ar ghléasanna iOS](ios-privacy-preferences.md)
- [Úsáid socruithe beartais chun rialtáin phríobháideachais le haghaidh Office ar ghléasanna Android a bhainistiú](android-privacy-controls.md)

## <a name="required-service-data-for-connected-experiences"></a>Sonraí riachtanacha seirbhíse le haghaidh eispéiris nasctha

Is éard is sonraí riachtanacha seirbhíse ann sonraí a chuireann ar ár gcumas na heispéiris nasctha néalbhunaithe seo a sholáthar agus cabhrú chun na heispéiris seo a dhéanamh slán agus feidhmiú mar a bheifí ag súil leis. Tá trí chineál faisnéise san áireamh sna sonraí riachtanacha seirbhíse.

- **Inneachar custaiméara**, arb inneachar é a chruthaítear trí Office a úsáid, cosúil le téacs a chlóscríobhtar i ndoiciméad Word.
- **Sonraí feidhmiúla**, lena n-áirítear an fhaisnéis a theastaíonn ó eispéireas nasctha chun a thasc a chur i bhfeidhm, cosúil le faisnéis chumraíochta faoin bhfeidhmchlár.
- **Sonraí diagnóiseacha seirbhíse**, atá riachtanach chun an tseirbhís a choimeád slán agus cothrom le dáta agus chun go bhfeidhmeoidh sí mar is ceart. De bhrí go mbaineann na sonraí sin leis an eispéireas nasctha amháin, tá siad ar leith ó na leibhéil sonraí diagnóiseacha riachtanacha nó roghnacha.

Chun cabhrú leis na sonraí riachtanacha seirbhíse a thuiscint, is cnámha scéil samplach é an méid seo a leanas trí úsáid a bhaint as PowerPoint Designer, ar eispéireas nasctha é ar féidir leat é a úsáid nuair atá sleamhnáin á n-ullmhú agat le haghaidh cur i láthair. Cabhraíonn Dearthóir PowerPoint leat do shleamhnáin a fheabhsú trí mholtaí deartha a ghiniúint go huathoibríoch duit ar féidir leat roghnú astu. Agus inneachar á chur ar shleamhnán agat, oibríonn an Dearthóir sa chúlra chun an t-inneachar sin a mheaitseáil le leaganacha amach a dearadh go gairmiúil.

B’fhéidir go mbeadh an méid seo a leanas san áireamh sna sonraí riachtanacha seirbhíse a sheoltar chuig Microsoft chun an t-eispéireas nasctha seo a chumasú:

- *Inneachar custaiméara*, cosúil leis an téacs nó na híomhánna a cuireadh le do shleamhnán.
- *Sonraí feidhmiúla*, cosúil leis an sleamhnán ar a bhfuil tú ag obair mar aon le leagan amach an tsleamhnáin.
- *Sonraí diagnóiseacha seirbhíse*, cosúil leis na teagmhais a chuireann in iúl dúinn gur cuireadh an moladh deartha i bhfeidhm i gceart ar do shleamhnán agus go raibh na glaonna seirbhíse ag feidhmiú i gceart.

Má roghnaíonn tú gan an chatagóir d’eispéiris nasctha a chur ar fáil do d’úsáideoirí a áirítear inti Dearthóir PowerPoint, casfar an ghné as agus ní seoltar aon chuid de na sonraí riachtanacha seirbhíse seo chugainn.

Chun tuilleadh faisnéise a fháil, féach [Sonraí riachtanacha seirbhíse le haghaidh Office](required-service-data.md).

## <a name="essential-services-for-microsoft-365-apps-for-enterprise"></a>Seirbhísí riachtanacha i gcomhair feidhmchláir Microsoft 365 le haghaidh úsáide fiontair

Tá tacar seirbhísí ann chomh maith atá riachtanach don chaoi a fheidhmíonn feidhmchláir Microsoft 365 le haghaidh úsáide fiontair agus ní féidir na seirbhísí sin a dhíchumasú. Mar shampla, an tseirbhís cheadúnaithe a dheimhníonn go bhfuil an ceadúnas ceart agat chun feidhmchláir Microsoft 365 le haghaidh úsáide fiontair a úsáid. Bailítear agus seoltar sonraí riachtanacha seirbhíse chuig Microsoft, beag beann ar aon socruithe polasaí eile a d’fhéadfadh a bheith cumraithe agat.

Chun tuilleadh faisnéise a fháil, féach [Seirbhísí riachtanacha le haghaidh Office](essential-services.md).

## <a name="related-topics"></a>Topaicí bainteacha
- [Príobháideachas ag Microsoft](https://privacy.microsoft.com/)
- [Príobháideachas Windows](https://docs.microsoft.com/windows/privacy/)
